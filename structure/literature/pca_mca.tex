\subsection{Dimensijų mažinimo metodai}

\subsubsection{Principinių komponenčių analizė}

Principinių komponenčių analizė (\gls{pca}) -- tai daugiamatės statistinės analizės metodas, naudojamas išskirti svarbiausią informaciją iš turimų duomenų. Svarbiausios informacijos apibrėžimui naudojama \glsko{inertia} metrika. \Gls{inertia} -- tai dispersijos dalis, kuri yra paaiškinama viena komponente. Iš esmės \gls{pca} yra bazės keitimo metodas \skyrelis{sec:literature:defense:basis}, kurio tikslas yra parinkti bazę, tenkinančią nelygybę $\forall n: I_n \ge I_{n+1}$, kur $I_n$ -- $n$-osios komponentės \gls{inertia} \cite{abdiPrincipalComponentAnalysis2010}. Tai leidžia sumažinti naudojamų komponenčių skaičių pasirenkant pakankamą sukauptos \glsko{inertia} vertę. Pavyzdžiui, jei pirmosios komponentės \gls{inertia} yra $50\;\%$, antrosios -- $25\;\%$ (\rightarrow \; likusių komponenčių \gls{inertia} lygi $25\;\%$) ir pakankama \glsko{inertia} vertė yra $70\;\%$, tuomet užtenka palikti pirmas dvi komponentes, kurių sukaupta \gls{inertia} \angl{cummulative inertia} yra $75\;\%$.

\subsubsection{Daugialypės korespondencijos analizė}\label{sec:literature:dimensions:mca}

Daugialypės korespondencijos analizė (\gls{mca}) -- tai dar vienas daugiamatės statistinės analizės metodas, tik šis skirtas kategoriniams duomenims. Šio metodo veikimo principas pagrįstas standartine korespondencijos analize \angl{correspondence analysis} iš kategorinių duomenų sukonstruotai indikatorių matricai. \gls{mca} gali būti laikomas \gls{pca} praplėtimu kategoriniams duomenims \cite{abdiMultipleCorrespondenceAnalysis2007}, tad ir dimensijų mažinimo procesas toks pat -- pasirenkama pakankama \glsko{inertia} vertė $\varepsilon$ ir pasirenkami pirmi $m$ stulpelių taip, kad $\sum_{i=1}^m{I_i} \ge \varepsilon$

\gls{mca} metodas gali būti naudojamas kaip išmokomas statistinis modelis. Kadangi nauja bazė, į kurią transformuojami duomenys, yra glaudžiai susijusi su duomenų rinkinio statistikomis, galima naudoti mokymo duomenų aibę šios bazės nustatymui, o tolimesnius duomenis transformuoti kaip projekcijas į šią bazę. Tolesniuose šio darbo skyriuose \gls{mca} naudojamas būtent taip.